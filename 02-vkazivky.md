---
layout: default
title: 2. Вказівки та запобігання пошкоджень
nav_order: 2
---

## 2. Вказівки з експлуатації

До керування ППУ-М допускаються особи, що пройшли навчання з експлуатації ППУ-М, вивчили експлуатаційну документацію на ППУ-М включно з усіма системами, що входять до його складу, та ознайомлені з заходами безпеки при поводженні з ППУ-М.

> **УВАГА:** ППУ-М є електроустановкою, роботи з якою регулюються правилами технічної експлуатації електроустановок споживачів, правилами безпечної експлуатації електроустановок споживачів, правилами улаштування електроустановок споживачів, інструкціями з охорони праці користувача, та іншими документами, що регулюють поводження з електроустановками до 1000 В.

> **УВАГА:** При роботі від мережі 220 В потрібно надійно **заземлити контейнер** за допомогою комплекту заземлення!

> **УВАГА:** ППУ-М **не повинен використовуватись для заземлення сторонніх** (додаткових) електричних систем.

> **УВАГА:** Для запобігання неконтрольованому запуску ДГУ (відповідно запобіганню неконтрольованому поданню електричного живлення) при зниженні зовнішнього живлення, положення перемикача пульта керування ДГУ у ввідно-розподільному пристрої завжди повинно бути у положенні **"0"**, окрім випадків коли ППУ-М виконує завдання за призначенням у нормальному режимі. У такому випадку перемикач переводиться у положення **"2"**. Усі налагоджувальні роботи, роботи з технічного обслуговування проводяться виключно при положенні перемикача **"0"** та при натиснутій і заблокованій кнопці аварійної зупинки на зовнішній поверхні ДГУ.

З Метою запобігання нанесення пошкоджень обладнанню, екіпаж зобов’язаний чітко виконувати інструкції щодо порядку розгортання та згортання ППУ-М, а також здійснювати візуальний контроль за їх перебігом.

> **УВАГА:** Мінімальна ділянка, необхідна для розгортання ППУ-М — **10х13 м**.

Перед початком робіт переконайтесь що нічого не заважає розгортанню ППУ-М!

Переведення ППУ-М з транспортного положення в стаціонарний режим експлуатації і навпаки проводиться **не менше ніж трьома особами**, один з яких керує розгортанням/згортанням ППУ-М ззовні, за допомогою пульта дистанційного керування, та слідкує за рухом, другий — слідкує за відсутністю людей та перешкод для розгортання/згортання з протилежного боку ППУ-М, третій слідкує за відсутністю людей та перешкод для розгортання/згортання всередині ППУ-М (у безпеці відносно частин, що висуваються) напроти переднього входу до ППУ-М, має надійний зв'язок з керівником ззовні, та готовий у будь-який час вимкнути живлення гідравлічного блоку у ввідно-розподільному пристрої є сервісним, за потреби.

Пульт дистанційного керування гідравлічною системою має бути замкнений у ящику з гідравлічним блоком, доступ до якого контролює командир екіпажу.

> **УВАГА:** Під час виконання доливання гідравлічної оливи, гідравлічні циліндри **повинні бути заблоковані**.

Під час технічного обслуговування, відпрацьовану гідравлічну оливу зливають через зливний отвір.

**УВАГА:** Робота на даху є висотною та відноситься до особливо небезпечних, які потребують проходження попереднього навчання, використання спеціального спорядження (страховки), та періодичного медобстеження щодо придатності до таких робіт.

Розгортання щогли припустиме тільки в стаціонарному режимі експлуатації ППУ-М.

Електронне обладнання будь-яких систем ППУ-М можна вмикати за умови попереднього перебування при температурі внутрішнього повітря **не нижче +15°С**, протягом **не менше однієї години**, незалежно від температури навколишнього середовища.

Для забезпечення роботи ППУ-М при температурі навколишнього середовища **вище 20°С**, за необхідністю використання кондиціонера, необхідно:
1.  Зачинити вхідні двері та вікна ППУ-М;
2.  Якщо температура у ППУ-М **більше 25°С** — рекомендується кондиціонер вмикати у режимі охолодження;
3.  Якщо температура у ППУ-М **менше 25°С** — рекомендується кондиціонер вмикати у режимі вентиляції.

> **УВАГА:** Електроживлення кондиціонера здійснюється лише при наявності зовнішньої мережі живлення 220 В або працюючого генератору!

Для забезпечення роботи ППУ-М при температурі навколишнього середовища **нижче 10°С**, рекомендовано використання опалювача.

Завжди вимикайте опалювач з пульта керування та за допомогою автоматичного вимикача у сервісній (шафа №1) або роз’єднувача акумулятора у разі небезпеки, оскільки вентилятор опалювача продовжує працювати ще **40 – 120 секунд** після вимкнення. **Неправильне виключення без такої продувки веде до перегріву опалювача.**

> **УВАГА:** При зникненні електроживлення працюючого паливного обігрівача перестає крутитися його вентилятор і продукти горіння палива починають перетікати в середину ППУ-М, тому вимикати обігрівач необхідно тільки його **штатним вимикачем**, при цьому забезпечується перекривання надходження палива в обігрівач!

Установка та зняття футляра для медичної аптечки (медикаментів), ємності **3 л** питною водою для кулера, вогнегасників, шанцевого інструменту та експлуатаційної документації здійснюється **без застосування інструменту**.

> **УВАГА:** Порядок налаштування, експлуатації і технічного обслуговування на окремі складові частини (вироби, прилади, апаратуру та обладнання викладені у відповідній експлуатаційній документації (інструкціях (керівництвах)) з експлуатації та технічній документації постачальників.

> **УВАГА:** Після закінчення роботи необхідно **знеструмити** ППУ-М!
